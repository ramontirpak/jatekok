<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Malom játékszabályai</title>
    <style>
        body{
            background-image: url(img/bg.jpg)
        }

        h1{
            color: white;
            text-align: center;
        }

        div{
            width: 75%;
            margin-left: 12%;
            text-align: justify;
        }

        p{
            color: white;
            font-size: 1.5rem;
            line-height: 23px;
        }
    </style>
</head>
<body>
<h1>A malomjáték szabályai</h1>
<div>
<p>A malomjátékot – más néven csoszogóst – az előző oldalon található táblán játssza két játékos, fejenként kilenc-kilenc bábuval. A játék két részre oszlik.</p>
<p>Az első részben a játékosok felváltva egy-egy bábut helyeznek a tábla valamelyik csomópontjára. Ezek a táblát alkotó három téglalap sarkai, illetve a vonalak kereszteződései; az ábrán betűk jelölik őket. A már letett bábuk nem mozdíthatók; bábuinkat csak üres helyre tehetjük. Ha valakinek sikerül három bábuját a vonalak mentén vízszintesen vagy függőlegesen egymás mellé tennie – a téglalapok valamelyik szélén vagy a négy összekötő vonal egyikén -, ezzel „malmot” csinált, s jutalmul leveheti az ellenfél valamelyik bábuját.</p>

<p>A levett bábu nem tehető vissza többé. Nem szabad levenni olyan bábut, ami éppen malomban áll; kivéve azt a ritka esetet, ha az ellenfél valamennyi bábuja malomban van.</p>
<p>Ha mindkét játékos elhelyezte kilenc-kilenc bábuját, kezdődik a játék második része. Itt felváltva lépnek egy-egy bábujukkal, mindig a vonalak mentén, s mindig csak a szomszédos csomópontig. (Például A-ról B-re vagy J-re, T-ről Q-ra, S-re, U-ra vagy W-re.) Nem lehet olyan csomópontra lépni, ahol már áll figura, akár az ellenfélé, akár a sajátunk.</p>

<p>Most is malom létrehozása a feladat. Aki malmot csinál, levehet egy ellenséges bábut, ami nem áll malomban.</p>

<p>Ha valamelyik játékosnak pontosan három figurája maradt, ugorhat: nem kell többet a vonalak mentén közlekednie, hanem bármelyik szabad csomópontra átugorhat bábuival, akárhol álltak is azok. Ha azonban ezután ellenfelének sikerül malmot csinálnia, nyert, hiszen ha a három közül levesz egyet, kettő marad, ennyivel pedig nem lehet malmot csinálni.</p>

<p>A játék véget érhet úgy is, hogy a soron levő játékos nem tud lépni, mert minden bábujának el van zárva az útja – ekkor vesztett. (Ez csak a játék második részében következhet be, mivel az első részben bárhova lehet rakni; s csak akkor, amikor a játékosnak még legalább négy bábuja van, mivel hárommal már ugrálhat.)</p>

<p>Érvényes malom természetesen, ha meglevő malmunkat kinyitjuk – kilépünk az egyik bábuval -, majd újra bezárjuk. Ezt ismételgetni is lehet, aminek csiki-csuki a neve; ellenszere a ki-be lépegető bábu útjának blokkolása, valamint az ugrálás, amikor lehetővé válik. A csiki-csukit megegyezés szerint tiltani is lehet.</p>
</div>
</body>
</html>